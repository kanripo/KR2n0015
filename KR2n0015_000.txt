# -*- mode: mandoku-view; -*-
#+TITLE: 法帖釋文
#+DATE: 2015-08-24 22:54:15.819355
#+PROPERTY: ID KR2n0015
#+PROPERTY: BASEEDITION WYG    
#+PROPERTY: JUAN 提要
<pb:KR2n0015_WYG_000-1a>¶
欽定四庫全書　　　　　史部十四¶
　法帖釋文　　　　　　　目錄類二(金石之屬/)¶
　　提要¶
　　　　(臣/)等謹案法帖釋文十巻宋劉次莊撰次莊¶
　　　　字中叟長沙人崇寧中嘗官御史曹士冕法¶
　　　　帖譜系云臨江戲魚堂帖元祐間劉次莊以¶
　　　　家藏淳化閣帖十巻摹刻堂上除去巻尾篆¶
　　　　題而増釋文曽敏行獨醒集志曰劉殿院次¶
<pb:KR2n0015_WYG_000-1b>¶
　　　　莊自幼喜書嘗寓於新淦所居民屋忩牖牆¶
　　　　壁題寫殆徧臨江郡庫有法帖十巻釋以小¶
　　　　楷他法帖之所無也觀二書所記則次莊之¶
　　　　作法帖釋文本附注石刻之中未嘗别為一¶
　　　　集此本殆後人於戲魚堂帖中鈔合成帙而¶
　　　　仍以閣本原第編之者也陳振孫書録解題¶
　　　　又稱武岡人嘗傳刻絳州潘氏帖嘉定中汪¶
　　　　立中又取劉本分入二十巻中官帖所無者¶
<pb:KR2n0015_WYG_000-2a>¶
　　　　増附之葢絳帖本閣帖而廣之故立中釋文¶
　　　　亦因次莊釋文而廣之與此又别一書矣乾¶
　　　　隆四十五年七月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
